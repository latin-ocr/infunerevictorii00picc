sm 17 ὢν
mum videretur. Caeterum cum mihi propositum sit
de Rege hoc loco dicere ‚ video multa VICTORII
decora vel prorsus praetermittenda vel leviter prae-
stringenda ‚ frugalitatem modestiam facilitatem* eis-
que similia ‚ quibus privata caste ac temperanter vi-
vendi ratio niti plurimum solet ac commendari. Ve-
rum aliqua haec inter occurrunt, quae quasi cogna-
tione quadam cum regio munere et potestate conti-
nentur ‚ ut alterum ex altero fas sit oratori argue·
re et confirmare : cujusmodi conjugis praecipue et
parentis esse officia curamque rei familiaris nemo in-
ficietur . Hoc certe nomine apud Caesarem laudare
non dubitavit regem Deiotarum romanae eloquen-
tiae Princeps; eosdemque olim habitos fuisse regen-
dae multitudini maxime idoneos ‚ qui optimi patres-
familias haberentur et forent, quique agris colendis
pascendisque gregibus operam aut diligentiam inten-
dissent ‚ vetera sacrae juxta ac profanae historiae mo-
numenta evincunt apertissime . Quae cum ita sint
quis mihi jure succenseat, si VICTORIUM efferen-
dum putem ex sincero animi affectu et indulgentia ‚
qua regiam Uxorem est prosecutus; tum ex studio
in primis et solertia singulari, qua ad liberos bene
religioseque educandos semper incubuit? In quo pro-
fecto Regis laus eo magis elucet , quod in eis for-

mandis regni sibi haeredes et successores se se for-
*t 5

